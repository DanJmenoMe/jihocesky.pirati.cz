---
uid: lukas.mares
name: Lukáš Mareš
titles:
  before: MUDr.
  after:
category:
- zastupitele
- pks
img: people/lukas-mares.jpg
description: člen MS Českobudějovicko a zastupitel v Českých Budějovicích
mail:
- lukas.mares@pirati.cz
#mob: +420
profiles:
  github:
  facebook:				
  twitter:
  linkedin:
ordpms: 22 
---

Vážený čtenáři/ čtenářko,

jmenuji se Lukáš Mareš, narodil jsem se dne 17. dubna 1989. Ačkoli porod samotný proběhl v Českém Krumlově, cítím se býti Budějčákem. Jediný důvod, proč nás tam tenkrát s maminkou vezli, byl ten, že se budějovická porodnice právě přestavovala.

Mládí a vzdělání

Vyrůstal jsem na sídlišti Máj. Do 9. třídy jsem navštěvoval místní ZŠ číslo 1. Kromě toho jsem léta hrál za SK Čtyři Dvory fotbal. Po základní škole jsem nastoupil na gymnázium Jírovcova a po něm na 3. lékařskou fakultu UK v Praze. Lékařem jsem se stal v roce 2014.

Má pracovní dráha začala na II. interní klinice FNKV, kde jsem však rychlo pochopil, že interna nebude pro mě to pravé, přesunul se zpět do Českých Budějovic a nastoupil na radiologické oddělení místní nemocnice, kde pracuji dodnes.

Veřejný život

O politiku jsem se zajímal díky svému otci a strýcům odmala, a jakmile jsem nastoupil do svého zaměstnání, rychle jsem pochopil, že ne všechno v našem zdravotnictví je zcela růžové. Na podzim 2016 jsem se proto stal předsedou místního lékařského odborového klubu. Mojí další motivací byla jeho dlouhodobá nefunkčnost, daná i tím, že nikdo nechtěl tuto poněkud nevděčnou pozici zastávat.

Za své hlavní úspěchy, na kterých jsem se od té doby spolupodílel, považuji to, že vedení nemocnice přistoupilo k zavedení náborových příspěvků a dalších kroků z posílení personálně nedostatečně naplněných oddělení, mj. zrušení „kvalifikačních dohod“. Tato opatření byla bohužel uskutečněna až po intervenci nás - odborů. Zkušenost, nabytá odborovou činností, mě pak přesvědčila, že účast ve veřejném životě, jakkoli nevděčná, má cenu – začal jsem se proto poohlížet po nějaké politické straně.

Vinou všeobecného zmaru přístupu k demokracii panujícího v zavedených politických stranách se do užšího výběru dostala jen jediná – Piráti. Začal jsem tedy studovat její program, pročítal fórum a zúčastnil se několika setkání členů v Českých Budějovicích. Netrvalo dlouho a na přelomu léta a podzimu 2017 jsem do ní skutečně vstoupil.

Edit 04_12_18 V komunálních volbách v říjnu 2018 jsem byl zvolen zastupitelem města Českých Budějovic, posléze předsedou zastupitelského klubu Pirátů a uvolněným předsedou výboru zastupitelstva pro veřejnou správu a informační technologie.

Tato gesce je jednou z pirátských priorit a město České Budějovice má v tomto směru co dohánět. Věřím proto, že za mnou bude na konci volebního období vidět odvedená práce.

Budete-li mě chtít kontaktovat, nejlépe na FB, lukas.mares@pirati.cz nebo na telefon 737 905 368.

Děkuji všem za přečtení

LM
