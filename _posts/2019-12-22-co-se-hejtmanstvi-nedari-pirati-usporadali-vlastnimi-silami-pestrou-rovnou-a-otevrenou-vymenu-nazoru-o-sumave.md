---
layout: post
category: blog
published: true
title: >-
  Co se hejtmanství nedaří, Piráti uspořádali vlastními silami: pestrou, rovnou
  a otevřenou výměnu názorů o Šumavě
date: '2019-12-08 12:00am'
author: Zbyněk Konvička
image: sumava-konference-co-se-hejtmanstvi-nedari.jpg
description: >-
  Co se hejtmanství nedaří, Piráti uspořádali vlastními silami: pestrou, rovnou
  a otevřenou výměnu názorů o Šumavě
tags: Šumava
---
**Tisková zpráva krajského sdružení České pirátské strany Jihočeský kraj**

V pátek 6. 12. se v klubu Horká Vana v Českých Budějovicích sešla skutečně pestrá paleta diváků a hlavně řečníků. Prostor dostali všichni, kteří se přihlásili se svými příspěvky: ředitel správy NP Pavel Hubený, kritici správy - lesníci Martin Klewar a Jan Štrobl, přírodovědci Jakub Hruška, Pavel Kindlmann a Jaroslav Vrba, ředitel regionální rozvojové agentury Miloš Picek, ředitel cestovní kanceláře Jaroslav Neužil a starostové několika šumavských obcí.

Dan Leština, garant jihočeských Pirátů pro oblast životního prostředí, k tomu říká: “Rovná diskuse různých názorových proudů se současné krajské politické reprezentaci vyloženě nedařila. To se na naší akci jistě povedlo. Byli jsme svědky výměny názorů na řadu důležitých témat v podání hlavních tváří jednotlivých přístupů. Pro nás jako budoucí krajské politiky byly ale nejzajímavější ty podněty, o kterých se bouřlivá diskuse nekonala, protože se na nich lidé v sále vesměs shodli: například jiná struktura hromadné dopravy v regionu pro turisty i místní nebo lepší péče o lesy s rychlejšími zásahy proti škůdcům v hospodářských lesích okolo národního parku. Není to nic nového, ale jsem moc rád, že to zaznělo a můžeme se od toho odrazit.”

Pirátský krajský tým pro životní prostředí a zemědělství nyní čeká zpracování jednotlivých podnětů a jejich konzultace s dalšími dotčenými odborníky ve straně i mimo ni. Výsledné stanovisko k tématu bude schvalovat spolu s programem do krajských voleb celá jihočeská členská základna v 1. polovině r. 2020.

 

Záznam z konference je možné najít [YouTube kanálu](https://www.youtube.com/watch?v=YhaRPD2oIcY) “Jihočeští Piráti” a na Facebooku.
