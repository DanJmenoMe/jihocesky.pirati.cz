---
layout: post
category: blog
published: true
title: >-
  Jihočeští Piráti ke státnímu svátku 28. října přejí naší zemi a všem lidem jen
  to dobré
date: '2019-10-29 12:00am'
author: 'Lukáš Hypša, Zbyněk Konvička'
image: jihocesti-pirati-ke-statnimu-svatku-28-rijna-2019.jpg
description: >-
  Jihočeští Piráti ke státnímu svátku 28. října přejí naší zemi a všem lidem jen
  to dobré

  Právě letos vstupuje naše země do dalšího století své samostatnosti. Někdy si
  dost možná ani neuvědomujeme, že před 101 lety nám byla dána neuvěřitelná
  možnost, možnost na sebeurčení.
tags:
  - Události
---
Právě letos vstupuje naše země do dalšího století své samostatnosti. Někdy si dost možná ani neuvědomujeme, že před 101 lety nám byla dána neuvěřitelná možnost, možnost na sebeurčení. Díky tomu jsme si mohli začít rozhodovat o vlastních zákonech, o tom, jak využijeme naše společné peníze nebo o směřování naší země. Překonali jsme i dvě nesvobodné etapy státu - nacismu a komunismu, abychom se opět vrátili k demokratickému směřování republiky. Svobodně jsme se rozhodli stát se součástí Evropské unie a Severoatlantické aliance.

I když patříme do rodiny zemí, kde se uplatňují demokratické principy, nejsme a nechceme být lhostejní k jiným státům či národům, kde takové možnosti nemají. Piráti jsou přesvědčeni o tom, že právo na svobodu a sebeurčení patří každému národu a každému jednotlivci. Bohužel i dnes ve světě vidíme, že takovému štěstí se nedostává všem. Sen Kurdů o vlastní zemi na Blízkém východě se v posledních týdnech zdá zase vzdálenější. A nejen tam, i v Evropě najdeme podobné případy na Ukrajině či Balkánském poloostrově.

Piráti si přejí a budou se zasazovat o to, aby vývoj naší země pokračoval a stavěl i nadále na demokratických základech, stejně tak budou podporovat úsilí o demokracii v zemích, kde se to zatím z různých důvodů nedaří.
