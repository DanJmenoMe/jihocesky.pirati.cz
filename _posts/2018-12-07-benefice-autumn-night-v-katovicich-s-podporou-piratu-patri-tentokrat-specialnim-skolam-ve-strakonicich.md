---
layout: post
category: blog
published: true
title: >-
  Benefice Autumn Night v Katovicích s podporou Pirátů patří tentokrát
  speciálním školám ve Strakonicích 
date: '2018-12-07 10:36pm'
author: Zbyněk Konvička
authorId: zbynek.konvicka
image: posts/autumn-jpg-1.jpg
description: 'Katovice, Piráti, speciální, školy, benefice, koncert, Strakonice'
tags:
  - Strakonicko
---
V kulturním domě v Katovicích se 8. prosince koná již 6. ročník charitativní multižánrové akce Autumn Night Katovice. Výtěžek z benefičního večera poputuje tentokrát do Mateřské školy, Základní školy a Praktické školy ve Strakonicích. Ty jsou určeny žákům s mentálním postižením, souběžným postižením více vadami a PAS (poruchou autistického spektra). Benefici pořádá spolek Rally Fans Katovice a kapela Riverside Project. Partnery projektu v roce 2018 jsou Česká pirátská strana, Městys Katovice a Komunitní nadace Blanicko-Otavská.

„V rámci akce si můžete nejen prohlédnout, ale také zakoupit vystavené práce žáků z výše jmenovaných škol. Zakoupením výrobků navýšíte celkový výtěžek akce, který poputuje právě na další vzdělávání těchto dětí. Jsem rád, že se na akci, která má smysl a pomáhá právě hendikepovaným dětem, finančně podílejí také Piráti,“ říká jeden z pořadatelů, který je zároveň předsedou jihočeských Pirátů a poslancem Parlamentu ČR Lukáš Kolářík. 

„Musím říct, že od samých začátků, dávno předtím než měli peníze i současnou popularitu, nás Piráti podporovali. Teď už jsou přeci jen jinde, ale „nevyměkli“ a akci podporují dál. Toho si cením, stejně jako všech sponzorů, dobrovolníků a pochopitelně účastníků benefičních koncertů, kteří se pobaví a zároveň přispějí na dobrou věc,“ říká za pořadatele Martin Mazuch. 

Kulturní dům bude otevřen od 18 hodin, v 19 hodin bude začínat první kapela. „Minimální vstupné bude 90 korun, ale jeho horní mez rozhodně neomezujeme,“ dodává s úsměvem Martin Mazuch.

Během večera vystoupí tyto kapely:

* RIGHTNOW - pop - rock / Strakonice
* RIVERSIDE PROJECT - alternative-rock / Katovice
* FUNKCE ŠROUBU - punk-hardcore / Blatná
* ANČA BAND - dance music / Blatná
* ELEMENT - rockabilly-rock'n'roll / Český Krumlov

Výtěžek 5. ročníku ve výši 41 753 korun směřoval do Dětského domova ve Volyni.

![ ](posts/autumn-2.png)

![null](posts/autumn-night-plakat.jpg)
