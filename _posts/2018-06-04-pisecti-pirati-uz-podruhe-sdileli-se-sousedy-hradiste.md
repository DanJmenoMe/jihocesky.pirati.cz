---
layout: post
category: blog
published: true
title: 'Písečtí Piráti už podruhé sdíleli se sousedy Hradiště '
date: '2018-06-04 09:15pm'
author: Zbyněk Konvička
image: /assets/img/posts/zbrane.jpg
description: 'Piráti, Písek, Brož, Kolářík'
tags: 'Piráti, Písek, Brož, Kolářík'
---
Již podruhé se písečtí Piráti rozhodli uspořádat kulturně-společenskou akci s názvem Sdílené Hradiště. Stejně jako vloni se dětské odpoledne plné dovednostních her a večerní rockový trojkoncert kapel Pirates of the pubs, Z ničeho nic a 200 zbraní konaly v areálu TJ Hradiště. Přívětivé počasí přilákalo 2. června kolem 200 lidí, z toho 70 dětí absolvovalo všech 12 disciplín, které se svým týmem připravila Jitka Dušková, provozovatelka Občerstvení na hřišti. 

![Na Sdílené Hradiště dorazilo kolem dvou stovek návštěvníků.](/assets/img/posts/lidi.jpg)

Uvolněné soutěžní odpoledne plné dětského smíchu a radosti se odehrávalo hlavně na louce, kde trénují všechny mládežnické týmy TJ Hradiště. U hospůdky na hřišti se pak rozjel koncert, na němž se představili písečtí 200 zbraní se svým recesistickým humorem, strakoničtí Z ničeho nic s melodickým punkrockem a zlatým hřebem večera byli Pirates of the pubs z Českých Budějovic. Ti zvedli téměř celé obecenstvo na nohy a rozproudili jim krev svižným punkem kořeněným keltskou melodikou. 

Mezi Piráty nechyběli ani lídr písecké kandidátky a zastupitel Martin Brož a jihočeský poslanec a předseda jihočeských Pirátů Lukáš Kolářík, kteří byli k stejně jako ostatní připraveni se zájemci diskutovat regionální i celostátní témata veřejného života.

Rádi bychom poděkovali všem, bez jejichž pomoci bychom se neobešli. Tomáši Mazancovi za zvuk, kapelám za vykouzlení parádní atmosféry, TJ Hradiště za poskytnutí prostor, Jitce a Miroslavu Duškovým z Občerstvení na hřišti za bezvadné služby a dětský den se soutěžemi, a Městskému kulturnímu středisku Volyně za poskytnutí technického zázemí na akci – párty stanů, stolů a lavic. A také dopravcům panu Konopáskovi a Michalovi Jursovi za přepravu všeho potřebného. A Josefu Divišovi za nasnímání akce na kameru.

![12 disciplín si celkem prošlo na 70 dětí.](/assets/img/posts/deti.jpg)
