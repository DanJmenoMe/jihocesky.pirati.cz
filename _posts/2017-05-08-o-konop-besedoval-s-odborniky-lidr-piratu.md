---
layout: post
category: CLANKY
title: O konopí besedoval s odborníky i jihočeský lídr Pirátů
date: 2017-05-08T06:29:28.386Z
author: Jana Rohová
image: /assets/img/posts/rok_konopi_debata.jpg
description: >-
  Ve strakonické čajovně Na Půdě promítal dokument Rok konopí, na který navázala
  inspirativní debata. Jan Hrnčíř, autor námětu, scénáře a producent dokumentu,
  Mgr. Dušan Dvořák, psychoterapeut a předseda odborné společnosti Konopí je
  lék, a také předseda jihočeských Pirátů a lídr kandidátky pro volby 2017 Lukáš
  Kolářík.
tags: 'konopí,beseda'
---

Ve čtvrtek 4. května se ve strakonické čajovně Na Půdě promítal dokument Rok konopí, na který navázala inspirativní debata.
Jejími hosty byli Jan Hrnčíř, autor námětu, scénáře a producent dokumentu, Mgr. Dušan Dvořák,
psychoterapeut a předseda odborné společnosti Konopí je lék, a také předseda jihočeských Pirátů a lídr kandidátky pro volby 2017 Lukáš Kolářík.
K trojici diskutujících se přidal ještě Philip Polívka, pacient s roztroušenou sklerózou, který je velkým přívržencem legalizace konopí.

Film __Rok konopí__ se věnuje léčebným účinkům konopí a různým legislativním rámcům nejen v České republice,
ale i ve světě – zvláště v Izraeli, kde je tato rostlina zkoumána již desítky let.
V dokumentu zazněly názory řady lidí, kteří se na tuto problematiku dívali z nejrůznějších úhlů:
nemocní, kteří užívají konopí ke své léčbě, adiktologové, politici či policisté.
Celý film provází téma týkající se osobních svobod člověka a jeho práva na zdraví.

K otázkám týkajícím se zdraví a svobody se vrátila i následná debata po skončení filmu.
Účastníci setkání se dotazovali na možnosti pěstování konopí pro vlastní potřebu či možnostem využití konopí k léčebným účinkům.
Publikum se také zajímalo o legislativní úpravu v České republice.
Polemizovalo se o právu na zdraví člověka a jeho nadřazenosti zákonům.
Dušan Dvořák shrnul mezery v Českých zákonech a postoj českého soudnictví.
Jan Hrnčíř se věnoval vlivům konopí na zdraví člověka, možnostem léčby konopím a využití konopí v paliativní péči.
Philip Polívka poté demonstroval účinky konopí na zlepšení vlastního zdravotního stavu po fyzické i psychické stránce.

>„Pěstování
stejně jako mrkev, obchodování a volnost užití podobně jako
tabák, omezení po užití stejně jako alkohol“,

shrnul předseda jihočeských Pirátů postoj Pirátské strany k legalizaci a regulaci konopí,
přičemž se zmínil i o benefitech, které by legalizace konopí přinesla.

![diskutéři](/assets/img/posts/konopi_debata.jpg)

Mezi ně patří snazší dostupnost pro nemocné a umírající, kterým konopí může pomoci zlepšit zdravotní stav,
prodlouží jim život nebo jim minimálně pomůže důstojně odejít, zlikvidování černého trhu s nekvalitním,
mnohdy toxickým, konopím či snížení zátěže věznic a českého soudnictví, které by se mohlo věnovat důležitějším sporům.
Nesporný je také obrovský přínos pro ekonomiku a trh práce.
V neposlední řadě je důležité zmínit se o vzrůstajících možnostech ve vědě a výzkumu,
které by kromě přínosu nových informací České republice mohlo přinést také prestiž v zahraničí.

> „Hlavní
problém vidím v tom, že z legalizace konopí by nešly nikomu
žádné peníze do kapsy. Kdyby z toho něco káplo někomu
vlivnému, vsadím boty, že konopí je už dávno legalizováno.
Rostlinu totiž nelze patentovat“,

komentoval současnou situaci Lukáš Kolářík (Piráti).
