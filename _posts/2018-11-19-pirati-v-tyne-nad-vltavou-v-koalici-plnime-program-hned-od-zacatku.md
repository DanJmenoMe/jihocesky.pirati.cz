---
layout: post
category: blog
published: true
title: 'Piráti v Týně nad Vltavou: V koalici plníme program hned od začátku'
date: '2018-11-19 08:22pm'
author: Zbyněk Konvička
image: /assets/img/posts/800px-tyn_nad_vltavou.jpg
description: 'Týn nad Vltavou, Piráti, koalice, program'
tags: 'Týn nad Vltavou, Piráti, koalice, program'
---
Dalším jihočeským městem, kde se Piráti stali součástí vládnoucí koalice, je Týn nad Vltavou. Koaliční smlouvu podepsali tamní Piráti Jan Novák a Simon Kostadinov se stranami SSO, ODS, ČSSD a Tejňáci.

„Za Piráty bude v rámci koalice jednat Jan Novák, za SSO Ivo Machálek, za ODS Tomáš Tvrdík, za ČSSD David Slepička a za Tejňáky Jiří Šálený. Ke schůzce představitelů bude docházet minimálně dvakrát do roka, odsouhlaseno bylo zavedení práva veta. V kompetenci Pirátů a Jana Nováka bude zejména oblast IT a občanské angažovanosti,“ uvádí Týnští Piráti v tiskové zprávě na svém webu.

V rámci koalice dojde podle Týnských Pirátů ke zřízení hned několika odborných komisí, od školské, stavební a kulturní, přes sportovní, IT a dopravní komisi až po komisi pro řešení sociálně-patologických jevů. „Věříme, že se nám společnou prací podaří v rámci koalice proměnit Týn nad Vltavou v sídlo, kde budou lidé rádi bydlet,“ říká pirátský lídr a zastupitel Jan Novák.

Piráti mají za sebou také první zasedání Rady města. Od prvního okamžiku začali pracovat na svém programu a jeho plnění. Na více než pětihodinovém jednání se řešil především rozpočet města. Navzdory nutnosti řady kompromisů i finančních škrtů drží Piráti pevně kurz.

Hned na začátku na návrh Pirátů se Rada města usnesla, že veškerá její hlasování budou jmenovitá. Stejně tak se koaliční partneři usnesli na rozdělení gescí v Radě, každý radní je tedy odpovědný za “svou” část. Na popud Piráta Jana Nováka byly podniknuty kroky k výpovědi Miloslava Roznera (SPD) z kiosku na plovárně, a to zejména kvůli nepřijatelně nízké výši nájmu (25 tisíc korun za celou sezónu). Na provoz Sokolovny se podařilo vyčlenit o jeden milion korun navíc, částka bude použita zejména na platy zaměstnanců. Do rozpočtu bylo zařazeno také hřiště na plážový volejbal, u kterého dojde ke kompletní rekonstrukci.

„Plníme náš program od začátku!“, říkají oba týnští pirátští zastupitelé.

Celý text smlouvy si můžete stáhnout [**zde**](https://tyn.pirati.cz/assets/KS.pdf). Dále si také můžete stáhnout koaliční program [**zde**](https://tyn.pirati.cz/assets/KP.pdf).
