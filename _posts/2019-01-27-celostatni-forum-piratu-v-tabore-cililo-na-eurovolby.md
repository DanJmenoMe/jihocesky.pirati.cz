---
layout: post
category: blog
published: true
title: Celostátní fórum Pirátů v Táboře cílilo na Eurovolby
date: '2019-01-27 10:52am'
author: Zbyněk Konvička
image: posts/cf-celo.jpg
description: 'Piráti, Tábor, fórum, Eurovolby'
tags: 'Piráti, Tábor, fórum, Eurovolby'
---
Piráti z celé republiky se 19.–20. ledna sjeli do Tábora, aby si v Hotelu Palcát zvolili zástupce na kandidátku do Evropských voleb. Pro Piráty v tradičním internetovém hlasování se lídrem stal softwarový specialista Marcel Kolaja, který v závěrečném duelu porazil Mikuláše Peksu. Jako dvojka kandidátky  bude vedoucí zahraničního odboru Pirátů Markéta Gregorová, třetí bude Mikuláš Peksa a čtvrtý zastupitel v Ústí nad Labem Lukáš Blažej. O dalších pozicích se bude rozhodovat v internetovém hlasování. Do kongresového sálu hotelu dorazilo téměř 450 Pirátů, příznivců a novinářů.

![](posts/cf-2.jpg)

Předseda Pirátů Ivan Bartoš ve své řeči uvedl, že strana má v Eurovolbách reálnou šanci dosáhnout 20 % a zvítězit. Současně by Piráti měli být na politické mapě hlavní silou liberálního středu. Dalšími cíli předsedy je uspět v krajských volbách a dostat se do všech krajských zastupitelstvech (nyní působí Piráti ve třech krajích a v Praze, kde volby vyhráli a mají primátora Zdeňka Hřiba), posléze pak vyhrát i ve sněmovních volbách v roce 2021 a mít možnost sestavovat vládu. Po úspěšných komunálních volbách v roce 2018 se na radnice dostalo 358 pirátských zastupitelů a současné volební preference řadí Piráty na druhou příčku s volebním potenciálem 15-19%. 

![](posts/cf-1.jpg)

Na programu fóra byla představena i strategie kampaně do Eurovoleb a postupně se představovali pirátští kandidáti. Řešily se také změny stanov – institut pozastaveného členství, usnadnění krajským organizacím odvolávání osob, které nominovaly do republikových orgánů strany. Veškerá projednávání, které by měly měnit stanovy, budou muset být i nadále projednávány na fyzickém celostátním fóru, nikoliv pouze na internetu. 

![](posts/pirati-mo.jpg)

Piráti se do Tábora sjížděli už v pátek v podvečer, aby se setkali na párty v Café Cool baru, po sobotním jednání pokračoval neformální program taneční party v klubu Barbar v hotelu Palcát. Neděle patřila workshopům a neformálním diskuzím nejen nad tématy Eurovoleb a komunální politiky.

Na místě je třeba poděkovat a ocenit celou organizaci akce, které se skvěle zhostili především táborští Piráti.
