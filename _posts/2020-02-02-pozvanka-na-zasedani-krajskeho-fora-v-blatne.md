---
layout: post
category: blog
published: true
title: Pozvánka na zasedání krajského fóra v Blatné
date: '2020-02-02'
author: Lukáš Hypša
image: 2020-02-01-zasedani-krajskeho-fora-blatna.jpg
description: Pozvánka na zasedání krajského fóra v Blatné
tags: |-
  zasedání krajského fóra
  jihočeský kraj
  piráti
---
Zveme všechny příznivce, zájemce o členství, novináře či jen zvědavce na první krajské fórum tohoto roku! Proběhne v neděli 9. února v [Kavárně V Podzámčí ](https://www.facebook.com/kavarnavpodzamci)ve městě Blatná na adrese Na Příkopech 183. Začínáme ve 13:00.

**Kdo tam bude?**

Především Piráti a Pirátky ze všech koutů kraje. Naše strana se totiž nezaměřuje jen na krajské město, svá místní sdružení máme třeba i v Písku, Táboře nebo Soběslavi. Potkáte zde také našeho poslance za Jihočeský kraj Lukáše Kolaříka. (A možná přijede i Bartoš, ale psst!)

**Co bude na programu?**

Na začátku bude prostor pro představení nováčků a zájemců o členství. Hlavním tématem bude příprava na podzimní volby do krajského zastupitelstva, představí se nám zájemci do čela kandidátky, které s námi budete moct “pogrilovat”.

Dále se podíváme na návrh volebního programu, kterým nás provede volební lídr Lukáš Mareš. Povolební strategie se bohužel bude probírat uzavřeně. No a na konci bude samozřejmě volná diskuze, či pokec u piva, chcete-li. 

![Pozvánka na zasedání krajského sdružení](/assets/img/pozvanka-pod-text.jpg)



**Proč přijít?**

Piráti jsou vždy otevření novým lidem, jejich nápadům i problémům. Zasedání krajského fóra je ideální příležitost jak poznat členy jihočeského sdružení Pirátů osobně a třeba si s nimi i promluviti o věcech které vás pálí u vás ve městě či na kraji. Je to také skvělá možnost jak začít spolupracovat s Piráty a například jim pomoct s nadcházející kampaní.

**Kde se můžu nahlásit?**

Pokud se chcete zúčastnit, dejte nám prosím o sobě vědět skrz [přihlašovací formulář](https://docs.google.com/forms/d/e/1FAIpQLSeLVr5XRuDKUlfRfLe1-pC7zeFNpWS2WpVxfcrG7_kWCSyZ_A/viewform).

Celý program a další informace najdete na našem [internetovém fóru](https://forum.pirati.cz/viewtopic.php?f=408&t=50859).

Tak v neděli!
