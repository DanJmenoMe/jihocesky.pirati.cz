---
layout: post
category: blog
published: true
title: Jihočeští Piráti mají prvních 10 kandidátů do krajského zastupitelstva
date: '2020-03-09'
author: Luboš Kudláček
image: posts/lukas-mares-cf.jpg

description: 'Jihočeští Piráti v demokratických vnitrostranických volbách vybrali ze svého středu dalších devět kandidátů na krajské zastupitele. Společně s již zvoleným lídrem Lukášem Marešem se nyní připravují na kampaň a volby na podzim 2020.

V čele kandidátní listiny bude na druhé pozici současný radní v Týně nad Vltavou Jan Novák, následují Josef Soumar z Písku, Veronika Kovářová z Volyně, Jiří Roubíček z Tábora, Martin Kákona ze Soběslavi, dále Dan Leština, Jan Hošek a Lucie Korytářová, poslední tři jmenovaní z Českých Budějovic. Čelo krajské kandidátky uzavírá Lukáš Kolářík z jihočeských Katovic.'
tags:
  - Volby 2020
---
**Jihočeští Piráti v demokratických vnitrostranických volbách vybrali ze svého středu dalších devět kandidátů na krajské zastupitele. Společně s již zvoleným lídrem Lukášem Marešem se nyní připravují na kampaň a volby na podzim 2020.**

**V čele kandidátní listiny bude na druhé pozici současný radní v Týně nad Vltavou Jan Novák, následují Josef Soumar z Písku, Veronika Kovářová z Volyně, Jiří Roubíček z Tábora, Martin Kákona ze Soběslavi, dále Dan Leština, Jan Hošek a Lucie Korytářová, poslední tři jmenovaní z Českých Budějovic. Čelo krajské kandidátky uzavírá Lukáš Kolářík z jihočeských Katovic.**

„V současné době dokončujeme práci na programu, který zveřejníme během následujícího měsíce. Zabýváme se v něm kompletní agendou kraje. Chceme, aby byl celý náš program reálný, nechceme v nadcházející kampani slibovat něco, co realizovat nejde, nebo to do působnosti kraje nespadá,“ říká Jan Novák, dvojka kandidátky, a třetí v pořadí, současný zastupitel v Písku Josef Soumar k tomu dodává: „Všichni čelní kandidáti se shodneme v názoru, že chceme moderní, otevřený a efektivní kraj 21. století, s kvalitní dopravní obslužností, odpovědný k životnímu prostředí, dostupným zdravotnictvím, rovnoměrným rozložením investic a transparentním rozpočtováním. Kraj spravedlivý a prospěšný každému z jeho obyvatel je základ, na kterém stavíme.“

U jihočeských Pirátů bude nyní následovat další vnitrostranická volba, v níž členové vyberou ve  dvoukolovém elektronickém hlasování zbytek jihočeské pirátské kandidátky.
