---
layout: post
category: blog
title: >-
  Zimoliáda na Lipně - Podpora tělovýchovy, nebo plivanec do tváře všem, kdo se
  sportem vážně zabývají?
date: 2016-08-20T00:00:00.000Z
author: Martin Kákona
image: /assets/img/posts/zimoliada.jpg
description: dwdadwadadwadawdaadwadwadad
tags:
  - volby
  - sport
---

Líp to ani vyjít nemohlo.
Pár týdnů před volbami se uskutečnil největší sportovní svátek na světě, jehož odlesk spolehlivě přitáhl pozornost mas.
Kdy jindy se ukázat jako lidumil a podporovatel sportu a zábavy? Tohle si rychle spočítali političtí představitelé hned ve čtyřech krajích a za podpory sponzorů vystavěli olympijské parky.

Jako fanoušci českých sportovců jsme mohli my, Jihočeši jásat. Protože ten nejkrásnější, největší a taky nejdražší vyrostl u nás na Lipně. Tváří celého projektu se pak stal sám jihočeský hejtman Jiří Zimola (ČSSD), o kterém jsme v souvislosti se sportem léta nezaslechli ani slovo.
A abychom nezůstali na pochybách, že právě on je tím největším sportovním dobrodějem, připomíná nám to jeho vlídná usměvavá tvář z billboardů.
Ty pro změnu zafinancovala ČSSD. Co jiného to může být, než volební kampaň?

## Podpora sportu?

Je smutným faktem, že za Zimolovy vlády vypadli z nejvyšší ligy českobudějovičtí hokejisté i fotbalisté a do nižší soutěže sestoupila také ženská házená v Jindřichově Hradci i ta mužská v Třeboni.
V dalších sportech se pak družstva s čestnou výjimkou volejbalu jen zuby nehty drží.
Možná si řeknete, že problém je ve výkonnosti samotných sportovců.
Jenže v mnoha reprezentacích či špičkových klubech najdeme řadu odchovanců z jihu Čech.
V čem je tedy problém?
V odlivu talentů tam, kde můžou své schopnosti rozvíjet na vrcholové úrovni.

Jak upozorňuje lídr Pirátské kandidátky a dlouholetý házenkářský trenér Michal Horák, situace ve sportovních klubech je víc než žalostná.
Jihočeský sport je podfinancovaný.
Sportovní zázemí na mnoha místech dosluhuje a nové nevzniká.
Organizovaný sport je pro nejširší veřejnost stále dražší a tedy i nedostupnější.
Na smysluplný rozvoj tělovýchovy a sportu se v krajském rozpočtu za uplynulé čtyři roky nenašly peníze. Ale dva měsíce před volbami sledujeme nabubřelý projekt za 65 milionů, jehož smysl a přínos je přinejmenším diskutabilní.
To je plivnutí do tváře všem, kteří léta prakticky zdarma pracují s mládeží a kterým utíkají jejich nejlepší svěřenci.


