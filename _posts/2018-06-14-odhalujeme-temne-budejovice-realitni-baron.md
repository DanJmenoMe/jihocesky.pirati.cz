---
layout: post
category: blog
published: true
title: Odhalujeme temné Budějovice - realitní baron
date: '2018-06-14 01:25pm'
author: Ondřej Sekora
image: /assets/img/posts/lukas-pirat.jpg
description: 'Budějovice, Piráti'
tags: 'Budějovice, Piráti'
---
Realitní společnost STINGO, s. r. o. , Cz Immobilien, s. r. o. a Vatoli. Realitní společnosti, za kterými stojí jeden člověk. Pan Václav Drchal je osoba, která je pro vedení města úspěšným partnerem, pro řadu obyvatel Českých Budějovic je však bezpáteřním podnikatelem, který si od města bere to, co si umane. Krajské město České Budějovice před několika lety navázalo spolupráci s developery a investory. Zastavitelné parcely a dokonce i veřejné zeleně se postupně mění na bytové komplexy, obchodní centra a podnikatelské objekty.

Již v roce 2010 získala firma p. Drchala, Cz Immobilien, pozemky za koldomem Perla s výměrou 1850 m2 za 5,5 miliónu korun. Obyvatelé tak přišli o stovky parkovacích míst. Ve smlouvě podepsané bývalým primátorem p. Thomou stojí, že jednatel společnosti, p. Drchal, vystaví na místě 230 parkovacích míst pro majitele bytu v komplexu o 11 patrech a také 90 parkovacích míst pro veřejnost po dobu 15 let. Posuďte sami, zda je možné za Perlou zaparkovat.

V roce 2015 vystavěla společnost pana Drchala bytové komplexy v Jírovcově a Klaricově ulici. Pan jednatel firem Cz Immobilien, STINGO a Vatoli je od roku 2017 také předseda Společenství vlastníků domu Jírovcova a Klaricova. K těmto bytovým komplexům patří také pozemky, na kterých je vybudované parkoviště pro majitele bytů, je však z poloviny prázdné. Kolik obyvatel okolních domů a ulic zde mohlo parkovat?

Z roku 2016 také pochází smlouva mezi firmou Vatoli, s. r. o. a jejím jednatelem p. Drchalem a městem, zastoupeným p. primátorem Svobodou, o náhradě za omezení vlastnického práva. Při vybudování domu v ulici J. Š. Baara zanikly na místní komunikaci ve vlastnictví města tři veřejná parkovací místa. Na místě vznikl bytový komplex s parkováním ve vnitrobloku, jen pro majitele bytů. Za tyto tři zaniklá místa p. Drchal zaplatil městu 150 tisíc korun. Nutno dodat, že pokud byste si v tomto komplexu koupili byt, zaplatíte za nezastřešené parkovací místo 250 tisíc korun. Zastřešené místo je samozřejmě o třetinu dražší.

O rok dříve p. Drchal zaplatil městu 300 tisíc korun za šest zaniklých veřejných parkovacích míst v ulici Průběžná, kde firma Cz Immobilien také vybudovala několik pater bytů.

V současné době je kapacita stavebních parcel v Českých Budějovicích značně omezená. Ne však pro p. Drchala a jeho firmy. Minulý měsíc byla podepsána smlouva o směně pozemků u Průběžné ulice (poblíž křižovatek Pražská a Strakonická). Firma Cz Immobilien městu nabídla pozemky o výměře 2600 m2, většinou zastavěná nádvoří, orná půda, tedy jinými slovy ty části pozemků, které p. Drchalovi „zbyly“ po výstavbě v Průběžné ulici. Město s firmou směnilo pozemky o výměře 4700 m2. Za rozdíl 1680 m2 zaplatil p. Drchal 2,5 miliónu korun, což je o polovinu méně než běžná cena pozemku za m2 v centru Českých Budějovic. Můžeme tedy očekávat, že na pozemcích o výměrách 750-2000 m2 vyroste opět další bytový komplex a ubude několik desítek parkovacích místo pro veřejnost.

Na březnovém zastupitelstvu tohoto roku vystoupil občan, který hovořil o panu Drchalovi a jeho nevybíravém chování a vystupování ve stylu „dostanucochci“. P. Drchal chtěl totiž od občana koupit jeho zahradu. Když ho občan odmítl, nechal se p. Drchal slyšet, že tu jeho zahradu stejně dostane od města.

Zastupitelstvo města a koalice se zavázali, že budou vystupovat v zájmu občanů a hájit veřejný zájem. Současná situace tomu ale neodpovídá. Na veřejných pozemcích by se měly stavby zahájit dle územního řízení a architektonické soutěže. Vedení města se ovšem rozhodlo tento proces zkrátit nebo přeskočit. Proto obyvatelé zejména Pražského předměstí do poslední chvíle neví, co jim „vyroste“ za domem. Parky, veřejná zeleň a parkovací místa mizí. Je tohle opravdu veřejný zájem a veřejné blaho?
