---
layout: post
category: blog
published: true
title: Pirátské listy k Eurovolbám v ulicích vašich měst a obcí
date: '2019-04-26 09:02pm'
author: Zbyněk Konvička
authorId: zbynek.konvicka
image: posts/pl-eu-vyrez.jpg
description: 'Pirátské, Listy, Eurovolby, Piráti'
tags: 'Pirátské, Listy, Eurovolby, Piráti'
---
Volby do Evropského parlamentu jsou za dveřmi. Vstupujeme do horké fáze kampaně, kdy řada Pirátů a dobrovolníků bude v ulicích, v kavárnách, v domácnostech i na pracovištích mluvit o tom, proč právě volba Pirátů je to pravé ořechové a proč je důležité, aby Piráti byli hojně zastoupeni i v Europarlamentu.

Připravili jsme pro všechny, kteří volí nebo uvažují o volbě Pirátů, nové vydání Pirátských listů. Tematicky zaměřené především a právě na Eurovolby. Kromě apelu předsedy Pirátů Ivana Bartoše a textů kandidátů: lídra Marcela Kolajy, dvojky Markéty Gregorové či Mikuláše Peksy, se můžete blíže seznámit s nejvýše postavenou kandidátkou z jihu Čech Janou Koláříkovou v obsáhlém rozhovoru. Do čísla přispěli i jihočeští Piráti aktualitami z našich měst, kde mají své zástupce či příznivce. Vedle toho jsou na střední dvojstraně představeni všichni kandidáti z celé republiky, a nechybí ani tradiční křížovka o pirátská trička.

Od 29. dubna budou tištěné Pirátské listy rozdávány v ulicích jihočeských měst a obcí Piráty i dobrovolníky, chystáme v květnu řadu neformálních akcí na podporu našich kandidátů, z nichž ta největší se odehraje 11. května na náměstí Přemysla Otakara v Českých Budějovicích za účasti Ivana Bartoše i pirátského autobusu.

Pirátské listy si můžete vyzvednout v Pirátském centru [Čepice](https://www.facebook.com/cepiceCB/), Hradební 13, České Budějovice (na dohled od Černé věže) a pak v dalších městech a obcích z rukou našich kamelotů – Pirátů a příznivců, kteří je budou rozdávat v ulicích.

Přejeme vám inspirativní čtení.

A nezapomeňte, že volební kampaň EVROPA POTŘEBUJE PIRÁTY můžete ještě několik dní podpořit také na [Startovači](https://www.startovac.cz/projekty/evropa-potrebuje-piraty/);)

Děkujeme za vaši podporu!
