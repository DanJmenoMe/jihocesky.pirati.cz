---
layout: post
category: blog
title: Jihočeští Piráti uklízeli Mirovice
date: 2017-10-07T16:57:51.342Z
author: Jana Rohová
image: /assets/img/posts/1.jpg
description: Úklid v Mirovicích
tags: lide uklid
---
Jihočeští Piráti se v sobotu 7. října sešli v Mirovicích na náměstí, aby se
společně vydali na úklid městečka. Plánovaná trasa, na které uklízeli, začínala
na náměstí, vedla kolem plynárny, přes most a směrem ke skále, kde na všechny
účastníky čekalo občerstvení v podobě buřtů a limonády. Piráti sesbírali celkem 13 plných pytlů odpadu, který pak také roztřídili a
zanechali u plynárny, kde si je vyzvednou technické služby.

Akce se účastnilo celkem 14 lidí, z toho 5 mirovických. Účastníci, kteří
přijeli z největší dálky, byli dva studenti z Budapešti. Piráti měli připravenou cenu pro nejlepšího sběrače, nakonec však předali
ceny dvě, neboť nepřekonatelné sesterské duo z Mirovic sesbíralo společnými
silami bezkonkurenční množství odpadků.

Ágnes Gozstola, která se akce účastnila, z ní byla velmi nadšená. „V
Maďarsku jsem se podobné akce jednou zúčastnila, nicméně úklidová akce v Mirovicích
byla mnohem lepší. Nešlo totiž jen o úklid samotný, ale také o to, že lidé se
po něm nerozešli, společně si popovídali o ohně, najedli se a podělili se o
různé zážitky. Atmosféra byla velmi přátelská,“ říká Ágnes, která rozhodně
nelituje odpoledne stráveného úklidem.

„Celou akci hodnotím velmi pozitivně, sesbírali jsme velké množství odpadu a
akci zakončili opékáním buřtů. Jsem rád, že mnohým lidem není lhostejné, v jakém
prostředí žijí a chtějí udělat pozitivní změnu,“ hodnotil celou akci Lukáš
Kolářík, lídr jihočeské kandidátky do nadcházejících voleb. 
