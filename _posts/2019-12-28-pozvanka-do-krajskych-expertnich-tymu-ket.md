---
layout: post
category: blog
published: true
title: Pozvánka do krajských expertních týmů (KET)
date: '2019-12-28 08:03pm'
author: admin
description: 'Piráti pracují odborně, mají krajské expertní týmy. Každý se může zapojit.'
tags: 'KET '
---
Tímto bychom vás chtěli informovat o možnosti se zapojit do “Krajských expertních týmů”, a to v oblasti financování, zdravotnictví a sociální služby, školství, zemědělství a životní prostředí, doprava, IT - Smart city, bezpečnost a také kultura s cestovním ruchem. Týmy se chtějí věnovat problematice v obecném, krajském ale i celostátním rozsahu.



Rádi uvidíme ve svých týmech lidi, kteří mají zkušenosti nebo se v dané oblasti chtějí do budoucna věnovat a společně se vzdělávat. Lidi, kteří mohou náš tým obohatit svými zkušenostmi a znalostmi.



Cílem těchto skupin je edukovat se ve všech zmíněných oblastech a pomáhat informovat o tom, kdo má jaké kompetence a jaké jsou možnosti v dané oblasti. Prostřednictvím těchto týmů můžeme pomoci našim pirátským zastupitelům s danou problematikou, můžeme být opěrným pilířem pro naše poslance a zástupce. Naším zájmem budou také výstupy do mediálního prostoru ohledně těchto témat.



Je toho opravdu mnoho, čím se chceme do budoucna zabývat a proto Vás rádi uvítáme v našich krajských expertních týmech JčK.



Pokud máte zájem, napište na mail jana.curdova@pirati.cz nebo klara.bidarova@pirati.cz jaká oblast by Vás zajímala, a které byste se rádi zúčastnili. Zařadíme Vás do konkrétního expertního týmu a budeme Vás informovat o dalších schůzkách.





Jednotlivé KETy (krajské expertní týmy):

Financování

Zdravotnictví a sociální služby

Školství

Zemědělství a životní prostředí

Územní plánování

Doprava

IT - Smart city

Bezpečnost

Kultura a cestovní ruch
