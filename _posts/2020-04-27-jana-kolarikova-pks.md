---
layout: post
category: blog
published: true
title: Jana Koláříková se stala novou předsedkyní krajského sdružení
date: '2020-04-27'
author: Luboš Kudláček
image: 2020/jana-kolarikova.jpg

description: 'U jihočeských Pirátů došlo k obměně ve vedení. Rezignoval dosavadní předseda Josef Špak, na jeho místo se jako náhradnice dostala dosavadní 1. místopředsedkyně Jana Koláříková a pětici nově doplnil kandidát do Senátu na Písecku, Strakonicku a Prachaticku Michal Horák.'
tags:
  - Události
  - Krajské fórum
---
U jihočeských Pirátů došlo k obměně ve vedení. Rezignoval dosavadní předseda Josef Špak, na jeho místo se jako náhradnice dostala dosavadní 1. místopředsedkyně Jana Koláříková a pětici nově doplnil kandidát do Senátu na Písecku, Strakonicku a Prachaticku Michal Horák.

*„Po dohodě s krajským předsednictvem se ke dni 24. dubna 2020 vzdávám role předsedy krajského sdružení Jihočeský kraj,“* říká k tomu odstupující předseda a doplňuje: *„Tato změna také umožní, abych se více soustředil na práci uvolněného zastupitele v Českých Budějovicích a rovněž důležité roli člena Pirátů. A zcela upřímně, měl bych se též více věnovat rodině a vlastnímu zdraví. Děkuji všem za důvěru a dosavadní spolupráci. Myslím, že se toho dost povedlo a přeju nám všem, abychom v kraji dál pokračovali stejně, nebo ještě líp.“*

Jana Koláříková má u Pirátů již bohaté zkušenosti. Byla kandidátkou na pozici europoslankyně ve volbách roce 2014 a 2019, krajskou koordinátorkou v Jihočeském kraji a současně je nyní také vedoucí personálního odboru České pirátské strany. 

Ke svému čerstvému nabytí funkce krajské předsedkyně říká:

*„Vynasnažím se o co možná největší podporu všech členů, kandidátů do kraje, kandidáta do Senátu, podporu celého krajského sdružení a sdružení místních. Mám velké štěstí, že předsednictvo je skvělý tým a věřím, že pokud si nebudu vědět rady, mohu se (nejen) na ně spolehnout. S pokorou tedy přijímám funkci krajské předsedkyně a vynasnažím se plnit všechny povinnosti, které se k tomu pojí, jak nejlépe umím.“* 

Členy krajského předsednictva jsou tedy nyní Jana Koláříková, Zuzana Kudláčková, Lukáš Mareš, Veronika Kovářová a Michal Horák.
