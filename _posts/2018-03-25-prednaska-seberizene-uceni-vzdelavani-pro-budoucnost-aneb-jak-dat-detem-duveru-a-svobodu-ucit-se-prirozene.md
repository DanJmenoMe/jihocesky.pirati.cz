---
layout: post
category: blog
published: true
title: >-
  PŘEDNÁŠKA: Sebeřízené učení  – vzdělávání pro budoucnost aneb Jak dát dětem
  důvěru a svobodu učit se přirozeně 
date: '2018-03-25 10:07pm'
author: Zbyněk Konvička
authorId: zbynek.konvicka
image: posts/zdenka-stankova.jpg
description: 'Piráti, Zdeňka, Staňková, svoboda, učení, Pirátské, centrum, Čepice'
tags:
  - ČePICE
  - školství
---
Jihočeští Piráti vás srdečně zvou na přednášku Zdeňky Staňkové spojené s besedou na téma Sebeřízené učení. Setkání s inspirativním a svobodným přístupem ke vzdělávání dětí se uskuteční v Pirátském centru ČePiCe dne 25. května 2018 od 18 hodin v Hradební ulici 13 v Českých Budějovicích (na dohled od Černé věže).

* Co je sebeřízené vzdělávání a unschooling? 
* Jak probíhá a co se při něm děje? 
* Je takové vzdělávání vhodné pro každé dítě? 
* Co když bude hrát jen počítačové hry? 
* Nechybí těmto dětem disciplína a řád? 
* Nejsou izolované a nesocializované? 
* Jak si vedou v dalším životě? 
* Existují v ČR svobodné školy? 
* A je to vůbec legální? 

Na tyto a mnohé další otázky odpoví přednáška Zdeňky Staňkové z iniciativy SvobodaUčení.cz. Zdeňka Staňková - Svoboda učení - už pět let pracuje, přednáší, lektoruje a píše pro iniciativu SvobodaUčení.cz. Má dvě děti, 15 a 9 let, mladší dceru v domácím vzdělávání. Pracovala ve školce, spoluzaložila komunitní školu s názvem NEšKOLA. „Škola, jakkoli pokroková a „dobrá“, je stále instituce, která je součástí systému. Z teenagerů, které vidím okolo sebe, a kteří byli hladoví po tom učit se vše, co kolem sebe vidí, jsou po devíti letech školní docházky často průměrní žáci, které nic moc nebaví, nezajímá, nevědí, co chtějí a jak toho dosáhnout. Jsou závislí na vnějším hodnocení, očekávají příkazy a návod, jak je plnit. Velká část viny leží na nás, rodičích, a je velice těžké si to přiznat. Ale velká část viny leží také na škole a celém našem vzdělávacím systému. Na sobě mohu pracovat, měnit se a učit se od dětí, jako to dělám už tolik let. Vzdělávací systém nezměním mávnutím kouzelného proutku. Přesto se o to ve Svobodě učení snažíme." 

[SVOBODA UČENÍ](https://www.svobodauceni.cz/)

[**Rozhovor Daniely Drtinové se Zdeňkou Staňkovou na DVTV.
**](https://video.aktualne.cz/dvtv/skola-deti-ubiji-i-bez-ni-se-nauci-co-potrebuji-uceni-doma-n/r~5f59c0c22b5411e89efbac1f6b220ee8/)
