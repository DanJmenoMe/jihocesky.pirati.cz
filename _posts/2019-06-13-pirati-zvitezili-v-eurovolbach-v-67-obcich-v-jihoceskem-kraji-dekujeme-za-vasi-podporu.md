---
layout: post
category: blog
published: true
title: >-
  Piráti zvítězili v Eurovolbách v 67 obcích Jihočeského kraje. Děkujeme za vaši
  podporu!
date: '2019-06-13 11:40am'
author: Zbyněk Konvička
image: /assets/img/posts/cf-celo.jpg
description: Piráti zvítězili v Eurovolbách na jihu Čech v 67 obcích.
tags: 'Eurovolby, Piráti, '
---
V Jihočeském kraji zvítězili Piráti v nedávných Eurovolbách v 67 obcích, v dalších 12 obcích jsme se o první místo dělili s jinou stranou. Do Evropského parlamentu  se nakonec dostali tři naši poslanci: Marcel Kolaja, Markéta Gregorová a Mikuláš Peksa.

Děkujeme všem, kteří podpořili naše kandidáty do Europarlamentu a za stálou podporu pirátské politiky otevřenosti a transparentnosti.

Nejlepšího celkového výsledku za okresy dosáhlo Českobudějovicko (14,16%). Druhé bylo Písecko (14,06 %) a třetí Táborsko (13,88%). Celkově skončili Piráti v Jihočeském kraji na třetí příčce s podporou 13,73%. 

Přinášíme podrobnější výsledky za jednotlivé okresy v kraji:

![null](/assets/img/posts/1.eurovolby-barvy-stran-legenda.jpg)

**České Budějovice**

Vítězství jsme slavili v 10 obcích, přičemž u dvou nám vítězství uniklo o jediný hlas. 1. Borovnice (44,18 %), 2. Nedabyle (36,73%), 3. Hranice (32,25 %). Další vítězství: Dobšice, Doubravice, Hosty, Kvítkovice, Chrášťany, Záboří, Závraty. V krajském městě Českých Budějovicích jsme dosáhli 14,69 %.

![null](/assets/img/posts/eurovolby-ceske-budejovice-mapka.jpg)

**Český Krumlov**

První místo nám patřilo ve 2 obcích Nové vsi (31,08%) a Křemži (19,31%). Přímo v Českém Krumlově jsme pak dostali od voličů 14,42%.

![null](/assets/img/posts/eurovolby-cesky-krumlov-mapka.jpg)

**Jindřichův Hradec**

Zlatý vavřín jsme si odnesli v 10 obcích: 1. Vlčetínec (35%), 2. Županovice (30%), 3. Horní Skrýchov (29,62%). Další vítězství: Bednárec, Dolní Pěna, Kunžak, Kostelní Radouň, Peč, Plavsko, Volfířov. V samotném Jindřichově Hradci jsme měli 13,46%.

![null](/assets/img/posts/eurovolby-jindrichohradecko.jpg)

**Písek**

V okrese Písek jsme zvítězili ve 12 obcích, přičemž v jedné se dělili o vítězství s jinou stranou. 1. Osek (35,29 %), 2. Ostrovec (33,94 %), 3. Varvažov (30%). Dále jsme zvítězili v obcích: Dolní Novosedly, Horosedly, Hrazany, Kovářov, Podolí, Předotice, Smetanova Lhota, Zběšičky a Zvíkovské Podhradí. V samotném Písku jsme získali 13,69 %.

![null](/assets/img/posts/eurovolby-pisek-mapka.jpg)

**Prachatice**

V šumavském okrese jsme první příčku obsadili v 7 obcích: 1. Újezdec (36,36%), 2. Mičovice (28,23%), 3. Kratušín (26,31%). V Prachaticích jsme získali 13,03%. Další první místa: Horní Vltavice, Babice, Šumavské Hoštice a Stožec. 

![null](/assets/img/posts/eurovolby-prachaticko-mapka.jpg)

**Strakonice**

Strakonicko slavilo nejvíc prvenství Pirátů v kraji, Piráti zvítězili celkem v 15 obcích. 1. Bratronice (44,82%), 2. Doubravice (31,25%), 3. Myštice (30,12%). Další první místa: Malenice, Nišovice, Nihošovice, Březí, Buzice, Čečelovice, Chlum, Kváskovice, Radějovice, Stožice, Škvořetice a Tchořovice. V dalších dvou obcích Mačkově a Oseku jsme se dělili o první místo s jinou stranou. Ve Strakonicích jsme získali (11,94%).

![null](/assets/img/posts/eurovolby-strakonicko-mapka.jpg)

**Tábor**

Na Táborsku byli Piráti nejúspěšnější v 12 obcích, v obcích Komárov a Vlkov se dělili o první místo s jinou stranou. 1) Slapsko (38,23%), 2) Rodná (37,03%), 2) Krtov (32,14%). Další první místa: Dlouhá Lhota, Klenovice, Libějice, Mlýny, Nadějkov, Nemyšl, Přehořov, Tučapy a Želeč. V Táboře jsme získali 14,15%. 

![null](/assets/img/posts/eurovolby-taborsko-mapka.jpg)

Bližší výsledky ve vašich obcích naleznete na stránkách: [www.volby.cz](https://www.volby.cz/)

v sekci Analytické výstupy za územní celky
