---
layout: post
category: blog
published: true
title: >-
  V Budějovicích se Piráti připojili k happeningu k 50. výročí okupace vojsky
  Varšavské smlouvy v roce 1968
date: '2018-08-23 12:26pm'
author: Zbyněk Konvička
image: posts/tanky-7.jpg
description: 'srpen, 1968, okupace, Piráti, '
tags: 'srpen, 1968, okupace, Piráti, '
---
![null](posts/tanky-1.jpg)

Organizátoři ze spolku Společně udržme demokracii připravili na 21. srpen vzpomínkový happening v ulicích Českých Budějovic, při němž si formou „živé historie“ se stovkami lidí připomněli několik událostí srpnových dní roku 1968. Akce se zúčastnili i budějovičtí Piráti, kteří se spolkem dlouhodobě spolupracují.

![null](posts/tanky-6.jpg)

„Již málokdo z nás si pamatuje události roku 1968, onu vlnu zjitřených emocí, strach z možné války, solidaritu mezi lidmi, pocity zrady a zklamání, probuzení do rána 21. srpna, kdy se z bývalých osvoboditelů stali okupanti,“ sdělil za pořadatele Tomáš Kuboušek ze spolku Společně udržme demokracii. „Připravili jsme proto ve spolupráci s historiky a pamětníky několik akcí v Českých Budějovicích, laskavou podporu nám poskytlo i Jihočeské divadlo a Český rozhlas České Budějovice,“ doplnil organizátor akce.

![null](posts/tanky-2.jpg)

Hlavní součástí happeningu byl průvod městem s papírovými tanky, vojáky a vlajkami. Ten vyrazil od budovy Českého rozhlasu v ulici U Tří lvů, prošel centrem města a skončil na Sokolském ostrově, kde se v podvečer promítal film Hořící keř o Janu Palachovi. V Galerii Nahoře se uskutečnila vernisáž fotografií z roku 1968, kde byly k vidění i nově objevené snímky z okupace. Výstavu s názvem „OSMAŠEDESÁTÝ rok nadějí a zklamání“ pořádala fotografka Bohuslava Maříková

![](posts/obr.jpg)

„Zúčastnili jsme se jako obyvatelé města, které zažilo příjezd okupačních vojsk. Jako aktivní občané se zajímáme a podporujeme občanské aktivity, které vedou k prohlubování mezilidských a mezigeneračních vztahů. A chtěli jsme současně vyjádřit osobní postoj, že nesmíme zapomínat na minulost, že je třeba zkušenosti předávat a vědět, že svoboda a demokracie se nám neudála jen tak, že vždycky něco stojí. My nerezignujeme a nepřestaneme chránit svobodu, demokracii a především lidi, kteří tu žijí,“ uvedla předsedkyně budějovických Pirátů Zuzana Kudláčková.

Více snímků z akce a videa si můžete prohlédnout na [**FACEBOOKU**](https://www.facebook.com/events/1908271072807049/).
