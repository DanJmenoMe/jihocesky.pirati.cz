---
layout: post
category: blog
title: >-
  Volební výsledky – Piráti na Táborsku vybojovali 11,29 % a volilo je 5 897
  lidí
date: 2017-11-30T21:46:38.649Z
author: Zbyněk KOnvička
image: /assets/img/posts/Tábor graf.JPG
description: výsledky voleb
tags: Tabor
---
Dalším
bývalým okresem Jihočeského kraje, kde Piráti měli slušný výsledek, je Táborsko.

Táborsko jednoznačně táhla „táborská aglomerace“ –
souměstí Tábor-Sezimovo Ústí-Planá nad Lužnicí. Ve všech třech městech se
výsledek blížil k 13 %, což je zhruba o dvě procenta více, než byl
republikový průměr. Z větších měst si pak dobře vedla Jistebnice s 12
\% ziskem hlasů. Celková volební účast byla v okrese 63,29 %. Nejvyšší volební
účast byla v obci Radkov (88,89 %).

**Celkem
na Táborsku volilo Piráty 5 897 lidí a výsledek je 11,29 %, což je procentuelně
druhý nejlepší za Píseckem v kraji.** Z toho přímo v bývalém
okresním městě Táboře volilo Piráty 2 162 lidí. Nejvíce preferenčních hlasů
v okrese Tábor získali: 1. Václav Klecanda (433 hlasů), 2. Martin Mareda (235
hlasů) a 3. Martin Kákona (215 hlasů) *- všichni
z Táborska.*

Na více než 12 % hlasů dosáhli Piráti v 35
obcích a ve čtyřech dokonce zvítězili. Jako druzí se pak umístili ve 20 obcích.
Ve třech obcích se dostali dokonce nad 20 % a dá se říci, že to byly pirátské
bašty. Vůbec nejlepší výsledek měli Piráti v obci Rodná, kde získali
neuvěřitelných 26,77 % hlasů.

Výsledky na Táborsku byly velmi rovnoměrně
rozloženy, ač hlavní sílu měla, jak bylo řečeno táborská aglomerace, kde Piráty
volilo téměř 3 tisíce voličů, což je skoro polovina všech, co hlasovali pro
Piráty, další menší sídla se rozhodně nenechali zahanbit.

![null](/assets/img/posts/Tábor tabulka.JPG)

Podrobné výsledky na [volby.cz](https://www.volby.cz)


