---
layout: post
category: blog
published: true
title: Nejlepší manipulace je skrytá, říká nezávislá analýza
date: '2020-03-10'
author: Daniel Galuszka
image: sobeslav.jpg

description: 'Protikorupční sdružení Oživení vypracovalo na základě podnětu od Pirátů audit soběslavského radničního zpravodaje Hláska. Výsledky nejsou dobré. Výzkum ukazuje, že Rada města občany vůbec neinformuje o budoucích rozhodnutích a předkládá jim pouze již přijatá usnesení.'
tags:
  - Soběslav
---
**Protikorupční sdružení Oživení vypracovalo na základě podnětu od Pirátů audit soběslavského radničního zpravodaje Hláska. Výsledky nejsou dobré. Výzkum ukazuje, že Rada města občany vůbec neinformuje o budoucích rozhodnutích a předkládá jim pouze již přijatá usnesení. Proč je to problém, komentují pirátští zastupitelé:**

 *„Je nutné si uvědomit, že Rada města nejsou Vládci města, ale jeho služebníci. Že si něco rozhodnou a občanům to dají vědět „aby se neřeklo”, je typický projev arogance moci,”* říká zastupitel za Piráty Petr Král.

*„Jen ten, kdo se za své návrhy nestydí, je diskutuje dopředu a dá svým spoluobčanům možnost se vyjádřit,”* dodává Pirát Miloš Bučinský.

Starosta Soběslavi Jindřich Bláha (ODS) se audit pokusil zdiskreditovat přímo v kritizovaném zpravodaji Hláska. Ve svém textu bohužel mylně cituje W. Churchilla, přičemž pravým autorem použitého citátu je J. Goebbels - Hitlerův ministr propagandy. Zároveň se pan starosta podivuje, proč podobné audity platí Ministerstvo vnitra. Pirát Martin Kákona se proti tomu ohrazuje: *„Piráti rozhodně neřídí Ministerstvo vnitra. To má pod sebou vládní ČSSD. Takže o nějakém falšování nemůže být řeč. Navíc jako občané Soběslavi nemáme na fondy Ministerstva vnitra vůbec žádný vliv. Starosta tak spíše vypadá jako potrefená husa, která nemá argumenty, a tak kejhá.”*

Redakční radu Hlásky tvoří nevolení lidé, které jmenuje Rada města a ti schvalují její obsah. Jinými slovy: obsah Hlásky má zcela pod kontrolou politická garnitura skrze loutkovou radu. Za své peníze občané dostávají zpátky politický marketing vládnoucí koalice. 

*„Kontroverze radničních novin, které slouží jako hlásná trouba vládnoucích stran, je problémem v celé České republice. V Soběslavi jsme svědkem téhož. Téma jsme dokonce řešili na půdě Poslanecké sněmovny. List Hláska spadá přesně do tohoto konceptu,”* uzavírá poslanec a místopředseda Bezpečnostního výboru Pirát Lukáš Kolářík. 

Analýzu Hlásky si můžete [stáhnout v PDF zde](http://sobeslav.cz/sobeslav/audit/analyza_Hlaska.pdf). 
