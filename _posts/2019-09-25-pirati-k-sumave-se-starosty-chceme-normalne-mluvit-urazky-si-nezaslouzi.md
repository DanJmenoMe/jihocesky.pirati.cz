---
layout: post
category: blog
published: true
title: 'Piráti k Šumavě: Se starosty chceme normálně mluvit, urážky si nezaslouží'
date: '2019-09-25 10:05am'
author: Piráti Jihočeský kraj
image: posts/konference-sumava-vyrez-vetsi.jpg
description: Vyjádření jihočeských Pirátů k Šumavě
tags: 'Piráti, Šumava, Leština, Špak'
---
Na zasedání krajského zastupitelstva 19. září se opět rozvířilo téma Národního parku Šumava a postupu krajské rady (ČSSD, TOP 09, STAN, HOpB, Jihočeši 2012 a KDU-ČSL) v posledních měsících. Řešilo se vyhlášení zonace NP a zásad péče a hejtmanka sklidila kritiku opozice za to, komu a jak byla zadána zakázka na mediální kampaň cílenou proti Správě národního parku a Ministerstvu životního prostředí.


V rámci diskuse vystoupil i Josef Špak, nový předseda krajského sdružení jihočeských Pirátů, a Dan Leština z Biologického centra Akademie věd a garant týmu pro životní prostředí a zemědělství jihočeských Pirátů. Josef s Danem především upozornili na nízkou úroveň debaty během zasedání a přítomné vyzvali, aby raději přišli na pirátskou konferenci k tématu.

“Nejvíce mě překvapuje, že současná rada kraje postupuje v otázce zonace v rozporu i se šumavskými obcemi, se kterými by se naopak měla snažit maximálně spolupracovat. To jsem nedávno připomněl i pro pořad Nedej se České televize. Na zasedání dokonce zaznělo, tentokrát z opoziční ODS, že starostové pro kompromisní návrh hlasovali pouze z jakési únavy. Takové zpochybňování jejich kompetence a vlastního názoru považuji za nedůstojné,” říká Dan Leština.

“Naše konference se bude konat v pátek 6. prosince od 14.30 v kavárně Horká Vana v České ulici 7 v Českých Budějovicích. Zveme všechny, kteří budou chtít otisknout svou stopu do pirátského stanoviska k Národnímu parku Šumava, aby se přihlásili a stručně představili svou pozici a především věcné návrhy pro budoucí krajské politiky. Své místo v programu budou mít vyhrazené přírodovědci, Správa národního parku, šumavské obce a místní podnikatelé,” říká Josef Špak.

Zájemci o účast v publiku nebo o zařazení své prezentace se již nyní mohou hlásit na e-mailu [2019sumava@gmail.com](2019sumava@gmail.com) stejně jako zájemci o zaslání pracovní verze programových tezí Pirátů k tomuto tématu.

_Piráti Jihočeský kraj_

![Pozvánka na konferenci](/assets/img/posts/konference-sumava-na-web.jpg)
