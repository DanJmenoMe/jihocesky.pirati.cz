---
layout: post
category: blog
published: true
title: Ivan Bartoš podpořil Piráty v Písku na besedě s občany
date: '2018-08-18 02:24pm'
author: Zbyněk Konvička
authorId: zbynek.konvicka
image: posts/ivan-1.jpg
description: 'Piráti, Bartoš, Brož, Písek'
tags: 'Piráti, Bartoš, Brož, Písek'
---
**Piráti Písecko uspořádali 17. srpna na útulném dvorku památkově chráněného Domu U Slona v Písku podvečerní setkání, na které pozvali předsedu Pirátů Ivana Bartoše. S občany diskutovali i písečtí Piráti v čele s lídrem Martinem Brožem.**

Ivan Bartoš hned v úvodu zmínil, že podobné akce pro veřejnost pořádají Piráti pravidelně nejen v předvolebním období. Podle jeho slov Piráti postavili do letošních komunálních voleb v obcích a městech stovku kandidátek (přičemž jen v Jihočeském kraji jich je 16). Úspěch Pirátů ve sněmovních volbách přisuzuje velkému nadšení tisíců dobrovolníků a příznivců, kteří distribuovali v ulicích měst Pirátské listy nebo se veřejně přihlásili k volbě Pirátů na sociálních sítích, čímž se stali jakýmisi „vysílači“ pirátských myšlenek a programu. Uvedl, že řada novinářů Pirátům nevěřila a prognózovala rozpad strany do půl roku, avšak opak je pravdou a podpora Pirátů po historickém úspěchu ve sněmovních volbách je ještě vyšší.

![null](posts/ivan-3.jpg)

Debata přinesla mnoho témat, řada z nich se týkala sociální oblasti – reformy důchodového systému, dostupného bydlení či garantování výživného od státu pokud jeden z rodičů jej neplatí. S tím související pády do dluhů a uvíznutí v síti exekutorských firem. Tím vším se Piráti zabývají a hledají pro své návrhy podporu napříč politickým spektrem. Řeč se stočila i na energetiku, kde Ivan Bartoš připomněl, proč Piráti chtějí, aby ČEZ coby mamutí firma s obrovským obratem byla jako každá jiná v registru smluv a toky jejího hospodaření byly transparentní. Stejně jako podporu pro prodloužení fungování elektrárny v Dukovanech a preferování nových technologií při dostavbě Temelína. S tím souviselo téma klimatu ve městech, kde Piráti jsou jednoznačně pro více zeleně nejen v ulicích, ale pro ochlazení prostředí i na střechách domů. 

![null](posts/ivan-4.jpg)

Hovořilo se také o typických pirátských tématech na komunální úrovni, což je především otevřená radnice a větší zapojování občanů do rozhodování ve městě. S čímž souviselo i participativní rozpočtování, kdy o části peněz v městském rozpočtu rozhodují sami občané například formou návrhů a následných anket. Za příklad bylo uvedeno Brno, kde participativní rozpočet funguje. Jako další příklad otevírání radnice lidem posloužily Mariánské lázně, kde Piráti vyhráli volby a občany hned zapojili do procesu spolurozhodování.

![null](posts/ivan-12.jpg)

Na závěr Ivan Bartoš popřál nejen píseckému sdružení Pirátů úspěch ve volbách a sdělil, že věří ve vzedmutí pirátské vlny i na radnicích. Pro připomenutí: Piráti před čtyřmi lety získali v Písku za 5,61% jeden zastupitelský mandát pro lídra Martina Brože. Při sněmovních volbách již měli Piráti v Písku více než dvojnásobnou podporu, a to přes 12,67%. Volit Piráty má tedy smysl a není to zahozený hlas.

![null](posts/ivan-a-cryo.jpg)

Rozloučení s občany patřilo písničkám a harmonice, kterou si Ivan Bartoš vozí často s sebou a dokáže lidi řádně rozpumpovat.
