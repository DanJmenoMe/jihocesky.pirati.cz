---
layout: post
category: blog
title: 'Volební výsledky – Piráti na Strakonicku získali 10,61% a volilo je 3651 lidí'
date: 2017-10-26T07:24:00.460Z
author: 'Zbyněk Konvička, Jana Rohová'
image: /assets/img/posts/graf Strakonice.JPG
description: výsledky voleb
tags: Strakonice
---
V další
zprávě zavítáme na Strakonicko a podíváme se na volební výsledky Pirátské
strany ve městech a obcích podrobněji.

Strakonicko je ve srovnání se sousedním Píseckem
trochu jiné. Má více menších obcí a výsledky pro Piráty mají velký rozptyl.
Celková volební účast byla v okrese 61,20%. Nejvyšší volební účast byla
v obci Skály (86,69 %).

**Celkem
na Strakonicku volilo Piráty 3651 lidí a výsledek je 10,61 % a celkově třetí
místo v pořadí.** Z toho přímo v okresním městě
Strakonice volilo Piráty 1199 lidí. V dalších městech okresu byly pro
Piráty výsledky následující: Blatná (11,85%), Vodňany (9,22%) a Volyně
\(10,11%).

Nejvíce preferenčních hlasů v okrese Strakonice
získali: 1. Lukáš Kolářík (213 hlasů), 2. Jana Rohová (173 hlasů) a 3. Markéta
Kastnerová (94 hlasů).

**Ve
třech obcích dokonce Piráti zvítězili – v Bratronicích, Hajanech a
Kuřimanech**. Druhé místo pak obsadili ve 22 obcích včetně
okresního města Strakonic. Pirátskými baštami, kde výsledek přesáhl 20 %, byly
čtyři obce: Drachkov, Hajany, Bratronice a Lažánky. Hlavní pirátskou baštou
Strakonicka je pak Drachkov s rovnými 23 %.

Na Strakonicku je zajímavý rozptyl hlasů od pár
jednotek procent až k 23%, přičemž se dá říct, že prim hrají obce kolem
města Blatné. Téměř třetinu hlasů pro Pirátskou stranu pak utáhlo samotné
okresní město Strakonice.

**Obce
s nejlepším výsledkem nad 12 %:**

![null](/assets/img/posts/výsledky Strakonicko.JPG)

Podrobné výsledky na stránkách **[volby.cz](https://volby.cz/) **nebo** [irozhlas.cz](https://www.irozhlas.cz/volby/parlamentni-volby-2017)**.


