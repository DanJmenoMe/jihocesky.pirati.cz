---
layout: post
category: blog
title: 'Oldřich Máca: Daně jsou zbytečně složité a zaslouží si zjednodušení'
date: 2017-10-12T08:54:58.790Z
author: Zbyněk Konvička
image: /assets/img/posts/olda na web.jpg
description: Oldřich Máca o daních a zemědělství
tags: lide
---
Dvojkou na jihočeské kandidátce Pirátů je daňový
poradce a farmář Oldřich Máca z Jindřichova Hradce. Jeho zkušenosti
z obou oborů ho přiměly zajímat se více o politiku a veřejné dění. Naše
otázky proto směřovaly právě do oblastí, ve kterých se profesně pohybuje a vidí
v nich značné nedostatky. V rozhovoru nastiňuje možné způsoby řešení.

**Jak
ses dostal k Pirátům a proč za ně kandiduješ do sněmovny?\

**K Pirátům
mne přilákal Václav Urban, dále pak liberální, svobodný a demokratický cíl.
Důvodem mé kandidatury je změna, kterou stav společnosti nutně potřebuje.
Možná, že se vám budu zdát tvrdý ve svém konání a názorech, ale mou pracovní
náplní nejsou jen daně a kancelářská práce, ale i chov zvířat a ten vyžaduje
více jak 100% denní nasazení. Práci u zvířat nelze omezit časem, náladou a
pohodlností, a tak přistupuji i k celému životu.

**Ve
svém podnikání se zabýváš daňovým poradenstvím. Jak je to u nás s daněmi?
Tvrdí se, že jsou příliš složité a je jich moc. Kde vidíš největší slabiny
stávajícího systému?\

**Daně
jsou zbytečně složité a zaslouží si zjednodušení. Problém je však jejich správa,
která neumožňuje rovnost přístupu a umožňuje úřednickou zvůli. Obrovskou část
problému tvoří dotace poskytované přes různá ministerstva a jimi také kontrolované.
Veřejná kontrola dotací je zásadní a měla by podléhat jediné instituci.
Principem využití dotací by měla být zásada hospodárnosti, kdy cihla zazděná
komerčně musí být stejně drahá jako cihla zazděná dotačně. Tuto nerovnost umožňuje
rozdílný systém kontrol. V současné době jsou dotace kontrolovány
ministerstvy, která je poskytují a toto vede k „rozhazování peněz“ a dotované
stavby a stroje jsou mnohem dražší, než ty, které jsou předmětem běžných
obchodních vztahů. Navíc se firmy a osoby schovávají za tyto formální kontroly
dotací, které nerespektují hospodárnost, viz. Čapí hnízdo. Tento systém
porušuje principy legitimního očekávání - rovnost přístupu. Prosaďme rovná
pravidla, která platí pro firmy, živnostníky, obce i dotované projekty. Ať vše
je srovnatelně drahé. Účelem žádného daňového zákona není vyhnutí se daňové
povinnosti. Pravý opak nám byl předveden u korunových dluhopisů.

**Piráti
navrhují jednu rovnou daň pro zdanění práce včetně odvodů. Ztotožňuješ se
s tímto návrhem?\

**Rovnou
daň ano, ale až po narovnání základních principů zdanění a daňového řízení.

**Nepřišli
by pak daňoví poradci o práci? Když by se daně zjednodušili a mohli si je lidé
vykazovat on-line, jak chtějí Piráti?\

**Myslím,
že nepřišli. Myslím si, že s jakýmkoliv zdaněním budou lidé nějakou formu odbornosti
potřebovat.

**Piráti
nechtějí zavést třetí a čtvrtou vlnu EET, současně by rádi zrušili EET pro
e-shopy, platby kartou a drobné podnikatele. Jak se ty stavíš
k elektronické evidenci tržeb jako nástroji pro výběr daní?\

**EET
má své opodstatnění v současném stavu společnosti a její vůli platit daně.
EET určitě vyžaduje systémovou změnu vedoucí ke zjednodušenému výběru daní. Zavedení
EET však neměla vést k rozporům ve společnosti a kriminalizovat některé
skupiny lidí.

**Podnikáš
i v zemědělství a Piráti by rádi podporovali menší zemědělské podniky a
farmáře? Jak vidíš tuto problematiku?\

**Zemědělství
je stejně rozsypané jako ty daně. Za správnou považuji podporu malých a
středních zemědělců s produkcí. Ty velké musíme donutit k zamyšlení
nad svým přístupem k samotné podstatě výroby, vtahu k přírodě a zdraví
lidí. Nelze obhajovat například produkci masa s antibiotiky, znečišťování
spodních vod na úkor produkce, kterou systém vyžaduje nebo kterou nejsme schopni
využít. Zemědělské dotace jsou základem pro zkreslení celého tohoto systému. Obchodní
řetězce a prvovýrobu již nedá asi nikdo dohromady.

**Jak
by se podle Pirátů zkrátili obchodní řetězce potravin od výrobce ke
spotřebiteli, co navrhují také Piráti?\

**Možná,
že by bylo řešení mít svého farmáře, podpořit ho ve zpracování, ale to začínáme
znovu od začátku. Asi nám nic jiného nezbývá….
